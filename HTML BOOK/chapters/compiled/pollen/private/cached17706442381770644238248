((3) 0 () 0 () () (u . "<!DOCTYPE html>\n<html lang=\"el\">\n<head>\n    <meta charset=\"UTF-8\">\n    <meta name=\"viewport\" content=\"width=device-width, initial-scale=1.0\">\n    <title>Ο Προγραμματισμός της Διάδρασης</title>\n    <link rel=\"stylesheet\" href=\"/styles.css\">\n    <link rel=\"preconnect\" href=\"https://fonts.googleapis.com\">\n    <link rel=\"preconnect\" href=\"https://fonts.gstatic.com\" crossorigin>\n    <link href=\"https://fonts.googleapis.com/css2?family=GFS+Neohellenic:ital,wght@0,400;0,700;1,400;1,700&display=swap\" rel=\"stylesheet\">\n</head>\n<body>\n    <nav class=\"book-nav\">\n        <a href=\"/index.html\" class=\"nav-home\">Ο Προγραμματισμός της Διάδρασης</a>\n        <div class=\"nav-links\">\n\n\n        </div>\n    </nav>\n\n    <main class=\"chapter-content\">\n        <div class=\"content\"><p><h1 class=\"chapter-title\">Εισαγωγή</h1></p><blockquote class=\"epigraph\"><p> Η μάθηση δεν είναι το αποτέλεσμα της διδασκαλίας, αλλά το αποτέλεσμα της δραστηριότητας του μαθητή. </p><footer><cite> John Holt </cite></footer></blockquote><p>Η κατασκευή της διάδρασης είναι μια σχετικά νέα γνωστική περιοχή,<br/>η οποία δημιουργήθηκε από τη μεγάλη αποδοχή<br/>που γνώρισαν τα συστήματα διάδρασης ανθρώπου και υπολογιστή<br/>σε ένα ευρύτατο φάσμα εφαρμογών της καθημερινότητας και της εργασίας.<br/>Είναι τόσες πολλές οι ψηφιακές ανάγκες των ανθρώπων<br/>σε διαφορετικές πτυχές της ζωής τους<br/>(π.χ.η ευζωία, η ψυχαγωγία, η μάθηση, το εμπόριο, η εργασία κτλ.),<br/>ενώ ταυτόχρονα δημιουργούνται συνέχεια<br/>νέες συσκευές αλλά και νέες συνδέσεις μεταξύ τους,<br/>ώστε η κατασκευή της διάδρασης αναδεικνύεται οργανικά<br/>σε πρωταγωνιστή στη σχεδίαση νέων ανθρώπινων και κοινωνικών δραστηριοτήτων.<br/>Το βιβλίο αυτό βασίζεται στην άποψη ότι η κατασκευή της διάδρασης,<br/>εκτός του ότι είναι μια σύνθεση πέρα από το άθροισμα των επιμέρους τμημάτων,<br/>είναι κυρίως ένα νέο τεχνολογικό επίπεδο,<br/>το οποίο έχει τη δυνατότητα να επαναπροσδιορίσει<br/>με καλό ή κακό τρόπο<br/>όλες τις ανθρώπινες και κοινωνικές δραστηριότητες.</p><p>Συνήθως, όταν έχουμε μια νέα γνωστική περιοχή,<br/>οι επιστήμονες θα προσπαθήσουν να την προσεγγίσουν μεθοδικά,<br/>σύμφωνα με τις τεχνικές που έχουν δουλέψει<br/>σε παρόμοιες περιοχές στο παρελθόν.<br/>Για παράδειγμα, ο προγραμματισμός αντιμετωπίζεται ως υποπερίπτωση<br/>της ευρύτερης περιοχής των μηχανικών (π.χ., μηχανολόγοι μηχανικοί),<br/>αφού έχει να κάνει με την κατασκευή και τη λειτουργία μιας μηχανής.<br/>Ταυτόχρονα, είναι λογικό η διάδραση να αντιμετωπίζεται ως υποπερίπτωση<br/>της ευρύτερης περιοχής του βιομηχανικού σχεδιασμού<br/>(όπως π.χ. η γραφιστική και η εργονομία).<br/>Στην ειδική περίπτωση της κατασκευής της διάδρασης<br/>και με δεδομένο ότι αναφερόμαστε σε μια σύνθετη περιοχή,<br/>διαφορετικού επιπέδου από τις επιμέρους,<br/>δεν έχουμε την ευχέρεια να κάνουμε τις παραπάνω απλουστεύσεις.</p><p>Οι συσκευές διάδρασης με τους υπολογιστές,<br/>και αντίστοιχα η κατασκευή της διάδρασής τους,<br/>είναι έννοιες φευγαλέες τουλάχιστον<br/>για την περίοδο από τη δεκαετία του 1970 μέχρι και τη δεκαετία του 2010,<br/>αφού η διάδραση με τους υπολογιστές ξεκινάει από το τραπέζι<br/>και περνάει στα κινητά, φορετά, και διάχυτα συστήματα.<br/>Tη δεκαετία του 1970, η τυπική μορφή του προσωπικού υπολογιστή<br/>ήταν ο επιτραπέζιος υπολογιστής χωρίς γραφικό περιβάλλον εργασίας,<br/>το οποίο υπήρξε αντικείμενο έρευνας στα εργαστήρια.<br/>Τη δεκαετία του 1980, η γραφική επιφάνεια εργασίας<br/>έγινε εμπορικά διαθέσιμη, ενώ, παράλληλα,<br/>το μεγαλύτερο μέρος του λογισμικού είχε περάσει<br/>από τη γραμμή εντολών στα μενού και στις φόρμες,<br/>οπότε το πληκτρολόγιο παρέμεινε η πιο δημοφιλής συσκευή εισόδου.<br/>Τη δεκαετία του 1990, η γραφική επιφάνεια εργασίας και το ποντίκι<br/>έγιναν ο κυρίαρχος τρόπος διάδρασης με τον προσωπικό υπολογιστή,<br/>οπότε η συσκευή εισόδου ποντίκι και η έμμεση διάδραση<br/>με αντικείμενα στην οθόνη μέσω του δείκτη<br/>καθόρισε τα πιο δημοφιλή στυλ διάδρασης.<br/>Στα τέλη της δεκαετίας του 2000, ο κινητός υπολογιστής με οθόνη αφής<br/>έφερε στο προσκήνιο τις χειρονομίες και την άμεση διάδραση στην οθόνη,<br/>ενώ τη δεκαετία του 2010, ο υπολογιστής διαχέεται πέρα από το γραφείο,<br/>τόσο στο περιβάλλον όσο και στο ανθρώπινο σώμα,<br/>δημιουργώντας έτσι ένα οικοσύστημα συσκευών και εφαρμογών για τον χρήστη.<br/>Αντίστοιχα, η κατασκευή της διάδρασης εξελίσσεται<br/>έτσι ώστε τα βασικά αρχέτυπα και εργαλεία<br/>να διευκολύνουν τον χειρισμό των νέων συσκευών του χρήστη,<br/>όπως είναι το πληκτρολόγιο, η οθόνη, το ποντίκι, η οθόνη αφής, κτλ.</p><p>Παράλληλα, και πάντα αλληλένδετα με την εξέλιξη του υλικού<br/>και της φυσικής μορφής του υπολογιστή,<br/>έχουμε μια εξέλιξη του λογισμικού και<br/>του στυλ διάδρασης με τον υπολογιστή,<br/>η οποία σχετίζεται περισσότερο<br/>με τις εφαρμογές και τις διεργασίες του χρήστη.<br/>Οι πρώτες δημοφιλείς εφαρμογές του προσωπικού υπολογιστή<br/>ήταν ο επεξεργαστής κειμένου και τα φύλλα εργασίας,<br/>τα οποία αποτελούσαν το βασικό κίνητρο αγοράς<br/>κατά τις δεκαετίες του 1970 και του 1980.<br/>Τη δεκαετία του 1990 είχαμε τη μεγάλη υπόσχεση<br/>των εκπαιδευτικών και ψυχαγωγικών πολυμέσων,<br/>τα οποία τελικά δεν έφτασαν στον τελικό χρήστη<br/>όπως αρχικά είχε σχεδιαστεί (μέσω της καλωδιακής τηλεόρασης),<br/>αλλά περισσότερο μέσω του οπτικού δίσκου,<br/>των κονσολών για βιντεο-παιχνίδια, και του διαδικτύου.<br/>Από το τέλος της δεκαετίας του 2000,<br/>έχουμε την επικράτηση των κοινωνικών μέσων δικτύωσης<br/>ως κυρίαρχο στυλ διάδρασης με τον υπολογιστή.<br/>Πλέον, όλες οι εφαρμογές,<br/>ανεξάρτητα από το αν έχουν στόχο την παραγωγικότητα,<br/>την εκπαίδευση, την ψυχαγωγία, τις εμπορικές συναλλαγές ή την πληροφόρηση,<br/>βασίζονται ή τουλάχιστον έχουν μια διάσταση κοινωνικού δικτύου.<br/>Αντίστοιχα, η κατασκευή της διάδρασης εξελίσσεται,<br/>έτσι ώστε τα βασικά αρχέτυπα και εργαλεία<br/>να διευκολύνουν τον χειρισμό των οντοτήτων του χρήστη,<br/>όπως είναι τα τοπικά αρχεία, τα πολυμέσα, τα υπερμέσα,<br/>το κοινωνικό δίκτυο, κτλ.</p><p>Η κατασκευή της διάδρασης ανθρώπου και υπολογιστή,<br/>όπως είδαμε συνοπτικά παραπάνω,<br/>έχει παραμείνει για πολύ καιρό μια φευγαλέα περιοχή,<br/>επειδή σε κάθε χρονική περίοδο<br/>έχουμε διαφορετικές τεχνολογικές μορφές υπολογιστών<br/>(π.χ. επιτραπέζιος, κινητός, φορετός, διάχυτος)<br/>διεπαφών με τους χρήστες<br/>(π.χ. η γραμμή εντολών, το γραφικό περιβάλλον, οι χειρονομίες, η φυσική γλώσσα)<br/>και εφαρμογών (π.χ. η προσομοίωση, το γραφείο, η πλοήγηση, η φωτογραφία).<br/>Για παράδειγμα, ένας χρήστης υπολογιστών,<br/>ο οποίος έλαβε τη βασική, τη δευτεροβάθμια, και την τριτοβάθμια εκπαίδευση<br/>τη δεκαετία του 1970, ή το πολύ μέχρι τα μισά της δεκαετίας του 1980,<br/>είναι πολύ πιθανό να έχει μεγάλη εξοικείωση<br/>με τη γραμμή εντολών και τους επιτραπέζιους υπολογιστές,<br/>αφού αυτή ήταν η βασική μορφή στα χρόνια της εκπαίδευσής του.<br/>Αντίθετα, ένας χρήστης που έλαβε την εκπαίδευσή του μετά το 2000<br/>και κατά τη δεκαετία του 2010,<br/>είναι πολύ πιθανό να μην έχει καθόλου προσωπικό επιτραπέζιο υπολογιστή,<br/>αφού οι βασικές διεργασίες του χρήστη αυτήν τη χρονική περίοδο<br/>(π.χ. αναζήτηση στον παγκόσμιο ιστό,<br/>κοινωνική δικτύωση, ψηφιακό περιεχόμενο κτλ.)<br/>μπορούν να γίνουν εξίσου καλά, αν όχι καλύτερα,<br/>με έναν κινητό υπολογιστή με διεπαφή χειρονομίας,<br/>η οποία δεν απαιτεί σχεδόν καμία ανάπτυξη νέων δεξιοτήτων.<br/>Η αποδοχή και η επικράτηση της έννοιας της ευχρηστίας,<br/>περισσότερο ως οικειότητας με τις πρώτες εμπειρίες μας<br/>έχει αυξήσει μεν την προσβασιμότητα στην πληροφορία, αλλά, ταυτόχρονα,<br/>έχει μειώσει τη διαφάνεια των τεχνολογιών διάδρασης,<br/>καθώς και τις δεξιότητες που απαιτούνται για την κατασκευή της διάδρασης.</p><p>Βλέπουμε, λοιπόν, ότι, στην πράξη,<br/>τόσο ο υπολογιστικός όσο και ο ψηφιακός αλφαβητισμός<br/>είναι έννοιες περισσότερο σχετικές με τη δημογραφία<br/>και την ημερομηνία γέννησης, παρά με μια διαχρονική αξία.<br/>Για παράδειγμα, ο όρος υπολογιστής για πολλές δεκαετίες<br/>πριν τη δημιουργία των πρώτων ηλεκτρονικών και ψηφιακών υπολογιστών<br/>αναφερόταν στον άνθρωπο που έκανε μαθηματικούς υπολογισμούς<br/>για να φτιάξει τριγωνομετρικούς και λογαριθμικούς πίνακες.<br/>Για αυτόν τον λόγο,<br/>το περιεχόμενο του βιβλίου σκόπιμα αποφεύγει<br/>τις πιο νέες εξελίξεις και τα νέα προϊόντα,<br/>έτσι ώστε να είναι όσο γίνεται πιο διαχρονικό.<br/>Η έμφαση δίνεται σε παλαιότερα συστήματα,<br/>όχι επειδή υπάρχει μια ρετρολαγνεία,<br/>αλλά επειδή υπάρχουν διαχρονικές τάσεις,<br/>οι οποίες είναι παρούσες και σε σύγχρονα προϊόντα<br/>και οι οποίες ενδέχεται να επηρεάσουν τα μελλοντικά.<br/>Η μελέτη παλαιότερων συστημάτων δεν έχει απλά ιστορικό χαρακτήρα,<br/>αλλά σκοπεύει να φωτίσει εκείνα<br/>τα τεχνολογικά και ανθρωπιστικά μοτίβα<br/>που εμφανίζονται και σε σύγχρονα συστήματα<br/>και, πολύ πιθανόν, και σε μελλοντικά.</p><p>Εκτός από την έμφαση στα σύγχρονα και επίκαιρα συστήματα,<br/>τα περισσότερα βιβλία σε θέματα τεχνολογίας<br/>προσπαθούν να χωρέσουν όσο γίνεται περισσότερο περιέχομενο<br/>στο τυπικό μέγεθος ενός τυπωμένου ή ηλεκτρονικού βιβλίου.<br/>Σε αυτό το βιβλίο,<br/>ο στόχος ήταν να καλύψουμε όσο γίνεται περισσότερα θέματα<br/>σε όσο γίνεται μικρότερο χώρο,<br/>άρα και σε λιγότερο χρόνο για τον αναγνώστη.<br/>Επιπλέον, το ύφος της γραφής παραμένει προφορικό<br/>και σκόπιμα αποφεύγει το εγκυκλοπαιδικό, αφού<br/>όλες οι πληροφορίες είναι πλέον διαθέσιμες σε ηλεκτρονικά μέσα,<br/>καθώς και στα κλαδικά βιβλία αναφοράς του τομέα.<br/>Ακόμη, το βιβλίο συνοδεύεται από πολλές εικόνες<br/>συσκευών και λογισμικού διάδρασης με τον χρήστη.<br/>Οι εικόνες αυτές σκόπιμα παρουσιάζονται σε ζευγάρια<br/>με σχετικά εκτενείς λεζάντες στην ίδια σελίδα,<br/>έτσι ώστε να παρέχουν μια παράλληλη διεπαφή ανάγνωσης,<br/>η οποία είναι σίγουρα πολύ οικεία στην εποχή της εικόνας.<br/>Ακόμη περισσότερες εικόνες και πρόσθετους τρόπους οργάνωσής τους<br/>θα βρει ο αναγνώστης στην ιστοσελίδα του βιβλίου,<br/>όπου υπάρχουν εικόνες σε χρονολόγια και σε διαφάνειες.<br/>Με αυτόν τον τρόπο,<br/>το βιβλίο γίνεται περισσότερο προσβάσιμο στον αναγνώστη,<br/>ενώ παράλληλα, λειτουργεί συμπληρωματικά με άλλες προσπάθειες.</p><p>Αυτό το βιβλίο απευθύνεται σε όσους εμπλέκονται<br/>με οποιονδήποτε ρόλο στη σχεδιάση και στην κατασκευή<br/>συστημάτων διάδρασης ανθρώπου και υπολογιστή.<br/>Επομένως, είναι χρήσιμο τόσο σε επαγγελματίες<br/>όσο και σε φοιτητές μαθημάτων πληροφορικής, μηχανικής και σχεδίασης,<br/>οι οποίοι θέλουν να αποκτήσουν εισαγωγικές γνώσεις στη συγκεκριμένη θεματική περιοχή<br/>ή θέλουν να τακτοποιήσουν σκόρπιες γνώσεις.<br/>Επιπλέον, με δεδομένη την εξάπλωση των εργαλείων της πληροφορικής<br/>σε πολλούς συγγενείς τεχνολογικούς και επιστημονικούς κλάδους,<br/>αλλά και σε ακόμη περισσότερους κλάδους που ωφελούνται<br/>ή ακόμη και επηρεάζονται από τις εφαρμογές της,<br/>το βιβλίο αυτό απευθύνεται σε όλους αυτούς<br/>που συμμετέχουν σε μια ομάδα που καλείται να σχεδιάσει<br/>ή να βελτιώσει ένα διαδραστικό σύστημα<br/>το οποίο εμπλέκεται σε μια ανθρώπινη δραστηριότητα,<br/>ανεξάρτητα από τον ρόλο τους<br/>και ανεξάρτητα από τη βασική τους δεξιότητα.</p><p>Υπάρχουν πολλά βιβλία<br/>και ακόμη περισσότερες ελεύθερες πηγές στο δίκτυο,<br/>τα οποία είναι πλούσια σε περιεχόμενο<br/>και σε εγκυκλοπαιδικές γνώσεις,<br/>και στα οποία αξίζει να ανατρέξουμε κάθε φορά<br/>που θα έχουμε ένα συγκεκριμένο ερώτημα<br/>ή όταν θέλουμε να ενημερωθούμε σε βάθος.<br/>Η ανάγνωση ενός βιβλίου είναι μεν αναγκαία συνθήκη,<br/>αλλά όχι και ικανή για να μεταδώσει πρακτικές γνώσεις,<br/>ακόμη και όταν ο αναγνώστης μπορεί να θυμάται το περιεχόμενο.<br/>Για αυτόν τον σκοπό, το βιβλίο συνοδεύεται με συμπληρωματικό<br/>πολυμεσικό περιεχόμενο και κυρίως με τη δυνατότητα<br/>για την προσθήκη περιεχομένου από τους αναγνώστες<br/>σε δικό τους αντίγραφο του πηγαίου κώδικα.<br/>Η εποικοδομητική μελέτη του συμπληρωματικού περιεχόμενου<br/>δίνει τη δυνατότητα στον αναγνώστη<br/>να μεταβεί σταδιακά στη δραστηριότητα της σκέψης και της συγγραφής<br/>και, μέσα από αυτήν την προσπάθεια, να κατανόησει καλύτερα<br/>όχι απλά το περιεχόμενο, αλλά και την ευρύτερη γνωστική περιοχή.<br/>Η ουσιαστική όμως κατανόηση πρακτικών ζητημάτων,<br/>όπως η κατασκευή της διάδρασης, απαιτεί και την πρακτική ενασχόληση<br/>με τα αντίστοιχα ζητήματα, η οποία υλοποιείται μέσα από τις προτάσεις<br/>για πρόσθετες δραστηριότητες κατασκευής διαδραστικών συστημάτων.</p><p>Στα επόμενα κεφάλαια αυτού του βιβλίου μελετάμε εκείνα τα θέματα<br/>τα οποία, ανεξάρτητα από τις τεχνολογικές εξελίξεις των τελευταίων δεκαετιών,<br/>παραμένουν διαχρονικά και επίκαιρα.</p></div>\n    </main>\n\n    <footer class=\"book-footer\">\n        <p>Κωνσταντίνος Χωριανόπουλος</p>\n        <nav class=\"footer-nav\">\n\n\n        </nav>\n    </footer>\n</body>\n</html>"))